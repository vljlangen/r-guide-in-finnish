# Muunnosmuuttujat

Biostatistikot kutsuvat **muunnosmuuttujiksi** sellaisia uusia muuttujia, jotka on muodostettu jonkun yksittäisen tai useamman alkuperäisessä datasetissä olevan muuttujan pohjalta. Esimerkki voisi olla esim. uusi muuttuja nimeltään *verenpainetauti*, joka saisi arvon ```1```, jos tutkittavan toimistoverenpaine olisi 140/90 mmHg tai yli tai jos tutkittava käyttäisi verenpainelääkitystä, mutta muussa tapauksessa arvon ```0```.

Käytännössä jo yllä teimme tällaisia muunnosmuuttujia käskyllä ```mutate```, mutta ainoana uutena asiana loimme suomenkielisen nimen alkuperäisille muuttujille.

Harjoituksen vuoksi muuttakaamme datasetissämme olevat amerikkalaiset yksiköt eurooppalaisempaan muotoon. Tarkastele esimerkkinä käyttämämme datasetin *mtcars* taustoja pyytämällä lisätietoa siitä seuraavalla komennolla (voit ajaa sen joko *Consolessa* tai sitten R-skriptissäsi):

``` ?mtcars ```

RStudion oikeaan alalaitaan tulee välisivuun "*Help*" näkyviin jokseenkin seuraavaa sisältöä (tässä näkyy siitä muutamia rivejä):


```

mtcars {datasets}	R Documentation
Motor Trend Car Road Tests
Description
The data was extracted from the 1974 Motor Trend US magazine, and comprises fuel consumption and 10 aspects of automobile design and performance for 32 automobiles (1973–74 models).

Usage
mtcars
Format
A data frame with 32 observations on 11 (numeric) variables.

[, 1]	mpg	Miles/(US) gallon
[, 2]	cyl	Number of cylinders
[, 3]	disp	Displacement (cu.in.)
[, 4]	hp	Gross horsepower


```

<br>

*Help*-näkymästä huomaa, että datasetti *mtcars* sisältää dataa, joka on syötetty sisään amerikkalaisissa yksiköissä (maileja, gallonoita, hp-tyyppistä hevosvoimaa jne.).

Tahdomme seuraavaksi muuttaa amerikkalaiset yksiköt eurooppalaisiksi.

Avoimella internethaulla selvitin seuraavaa:

- eurooppalainen bensankulutus (l/100 km) = 235.2 / amerikkalainen kulutus (mpg)
- eurooppalainen hevosvoima (PS) = amerikkalainen hevosvoima (hp) / 0.9863
- eurooppalainen massa (kg) = auton amerikkalainen massalukema (ilmaistu yksikössä: 1000 lbs) * 453.6

Ajetaan edellä kappaleessa 7 jo ajettu koodi uudemman kerran, mutta muutetaan tällä kertaa yksiköt eurooppalaisiksi. Tallennetaan tulokset uuteen datasettiin "autoja":


```
# Lähdetään alusta liikkeelle: otetaan mtcars käsiteltäväksi.
# Huom. Vasta Kun kaikki putkitetut komennot alla on ajettu läpi,
# datasetti tallentuu uuteen "autoja"-nimiseen datasettiin.
autoja <- mtcars %>% 
  
# Valitaan vain yli 1 karburaattoria sisältävät autot.  
  filter(carb > 1) %>%
  
# Muutetaan mutate-käskyllä jenkkiyksiköt eurooppalaisiksi
# ja annetaan muuttujille samalla suomalaisia nimiä.  
  mutate(bensankulutus_eu = 235.2 / mpg,     
         hevosvoima_eu = hp / 0.9863,        
         massa_eu = wt * 453.6,
         vaihteisto = am) %>%

# Select-käskyllä säilytetään vain luomamme uudet muuttujat ja
# samalla tulee tuhotuksi kaikki muut muuttujat.
  select(bensankulutus_eu,
         hevosvoima_eu,
         massa_eu,
         vaihteisto)
```

<br>

Tarkastele nyt dataasi kirjoittamalla konsoliin:

``` View(autoja) ```

Nyt autojen "biomarkkerit" näyttävät tutummilta suomalaisenkin silmään (alla näytettynä 4 ensimmäistä riviä):


```{r eu_yksikot, echo=FALSE}

head(autoja, n=4) %>% kable()

```

<br>
<p xmlns:cc="http://creativecommons.org/ns#" xmlns:dct="http://purl.org/dc/terms/"><a property="dct:title" rel="cc:attributionURL" href="https://vldesign.kapsi.fi/r/">R-opas</a> by <a rel="cc:attributionURL dct:creator" property="cc:attributionName" href="http://www.linkedin.com/in/ville-langen">Ville Langén</a> is licensed under <a href="http://creativecommons.org/licenses/by-sa/4.0/?ref=chooser-v1" target="_blank" rel="license noopener noreferrer" style="display:inline-block;">Attribution-ShareAlike 4.0 International<img style="height:22px!important;margin-left:3px;vertical-align:text-bottom;" src="https://mirrors.creativecommons.org/presskit/icons/cc.svg?ref=chooser-v1"><img style="height:22px!important;margin-left:3px;vertical-align:text-bottom;" src="https://mirrors.creativecommons.org/presskit/icons/by.svg?ref=chooser-v1"><img style="height:22px!important;margin-left:3px;vertical-align:text-bottom;" src="https://mirrors.creativecommons.org/presskit/icons/sa.svg?ref=chooser-v1"></a></p>
